<!DOCTYPE html>
<html lang="sr">
 <head>
    <meta charset="utf-8">
    <title>Задужбине</title>
    <link rel="stylesheet" href="stilovi.css">
</head>
<body>
 <h1>Задужбине</h1>
  <img style="float: left;" src="../slike/manastiri-V.jpg.crdownload"  alt="manastiri">
  <p>
    Подизање задужбина био је веома раширен обичај међу српским владарима у средњем веку. У Немањићкој држави, почев од великог жупана Стефана Немање па све до последњег, цара Уроша, а затим у краљевини Мрњавчевића и у кнежевини Лазара Хребељановића, најзад, у деспотовини Стефана Лазаревића и Ђурђа Бранковића, сваки се владар старао да подигне бар једну велику цркву или манастир, а било их је који су могли да подигну и по десетак храмова. У XII и XIII веку само су владари и њихови најближи рођаци били у могућности да изграде себи задужбине. Манастири се издржавају од имања која су им даровали ктитори. Мисао дародавца, често записана у даровним повељама и навођена у натписима, била је искупљење грехова: светитељ коме је храм посвећен постајао је ктиторов заступник пред Христом на страшном суду.
  </p>
  <p>
    Манастири и цркве имали су и практичну намену, и то не само ону увек присутну да шире и учвршћују веру у народу. По географском распореду, а били су подизани на најважнијим средњевековним саобраћајницама, може се закључити да су имали и политичку улогу. Неке цркве, су поред овога поменутог, имале још једну намену – представљале су храмове у епископским седиштима, црквеним управним центрима. По тој улози прославиле су се Жича и Пећ, као средишта српске архиепископије, потом и патријаршије. Најзад, многи су манастири подизани да би постали надгробне цркве својих ктитора.
  </p>
  <h2>stranice</h2>
  <a href="porodičnostablo.html">Породично стабло</a>
  <a href="vladari.html">Владари</a>
  <a href="../index.html">Немањићи</a>





</body>
</html>